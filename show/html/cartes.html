<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<HTML><HEAD><TITLE>Traductions WA-FR</TITLE><meta charset='utf-8' />
</HEAD><BODY>
<H1>Cwårdjeû</H1>
<H3>Le jeu de cartes</H3>
Wa: 26  Fr: 27 <HR>
<P>Alè Doné, vinez-v? C'èst l'eûre di nosse cwårdjeû
-- <I><FONT color='green'> Allez Doné, venez-vous ? C'est l'heure de notre jeu de cartes</FONT></I></P>
<P>Biètmé èt l'grand Djèrå v'nèt dèdja dè passer
-- <I><FONT color='green'> Barthélemy et le grand Gérard viennent déjà de passer</FONT></I></P>
<P>I n'èstît nin tot seûs, il avît pris l'hayeteû !
-- <I><FONT color='green'> Ils n'étaient pas seuls, ils avaient pris l'ardoisier</FONT></I></P>
<P>Avou lu, prinde estème ca c'è-st-in årgoté
-- <I><FONT color='green'> Avec lui, faire attention, car c'est un rusé.</FONT></I></P>
<P>On mariole sins parèye èt minme on pô trim'leû
-- <I><FONT color='green'> Un rusé sans pareil et même un peu tricheur</FONT></I></P>
<P>Qui n'èst nin so n'hègne près èt qu'inme bin dè fraw'ter.
-- <I><FONT color='green'> Qui n'est pas sur une grimace près et qui aime bien de tricher </FONT></I></P>
<P>Alè, nos veûrans bin, ca nos èstans nos deûs
-- <I><FONT color='green'> Allez, nous verrons bien, car nous sommes nous deux</FONT></I></P>
<P>Et lès ôtes ratindèt, î n'fåt pu lum'ciner.
-- <I><FONT color='green'> Et les autres attendent, il ne faut plus traîner</FONT></I></P>
<P>Evôye po nosse couyon ! Qui èst-ce qui va mahî
-- <I><FONT color='green'> En route, pour notre jeu de cartes ! Qui va mélanger ?</FONT></I></P>
<P>Dimande li vî Mitchî avou s'djåcob èl min ?
-- <I><FONT color='green'> Demande le vieux Michel avec sa pipe en main</FONT></I></P>
<P>C'è-st-å toûr d'à Biètmé èt l'hayeteû va pougnî
-- <I><FONT color='green'> C'est au tour de Barthélemy et l'ardoisier va couper</FONT></I></P>
<P>Mi, dji sû l'grand Djèrå, ca c'èst lu qu'a l'amin !
-- <I><FONT color='green'> Moi, je suis le grand Gérard, car c'est lui qui a la main</FONT></I></P>
<P>Atote mès camarades èt n'rouvîz nin d'chèrvi !
-- <I><FONT color='green'> Atout mes camarades et n'oubliez pas de servir</FONT></I></P>
<P>Mi, dji n'a qu'dès pèlinnes, des cisses qui n'valèt rin
-- <I><FONT color='green'> Moi, je ne vois que toutes cartes sans valeur, celles qui ne valent rien</FONT></I></P>
<P>Grom'tèye Doné, cagnès, å moumint dè fouyî
-- <I><FONT color='green'> Grommelle Doné, grincheux, au moment de mélanger</FONT></I></P>
<P>Dismètant qu'nosse hayeteû sorèye di totes sès dints.
-- <I><FONT color='green'> Pendant que notre ardoisier sourit de toutes ses dents.</FONT></I></P>
<P>Ci n'èst nin co asteûr qui dj'årè l'pacolèt
-- <I><FONT color='green'> Et ce n'est pas encore maintenant que j'aurai de la chance</FONT></I></P>
<P>Tuze Mitchî, tot r'loukant l'hayeteû d'in' êr canaye
-- <I><FONT color='green'> Pense Michel, en regardant l'ardoisier d'un air méchant</FONT></I></P>
<P>Et dji veût come tofèr qui va gangnî l'pakèt
-- <I><FONT color='green'> Et je vois comme toujours qu'il va gagner le paquet</FONT></I></P>
<P>Poqwè binamé fré aminer c'lèd man'daye ?
-- <I><FONT color='green'> Pourquoi, gentil frère, amener ce laid individu</FONT></I></P>
<P>I tint l'bon Diu po l'pî ! Dès potchås c'èst li rwè
-- <I><FONT color='green'> Il tient le Bon Dieu par le pied ! Des chanceux c'est le roi</FONT></I></P>
<P>On vôreût l'sitronler, on vôreût fé margaye
-- <I><FONT color='green'> On voudrait l'étrangler, on voudrait la dispute</FONT></I></P>
<P>On vôreût... Ie bon Diu, î n'aveût qu'on valèt !
-- <I><FONT color='green'> On voudrait... Oh mon Dieu, il n'avait qu'un valet</FONT></I></P>
<P>On tot p'tit valèt d'make, minme nin n'trionfe ma fwè !
-- <I><FONT color='green'> Un tout petit valet de trèfle, même pas un triomphe ma foi</FONT></I></P>
<P>A mågot escompté, î pout bin dîre adiè
-- <I><FONT color='green'> Au pécule escompté, il peut bien dire adieu</FONT></I></P>
<P>Nosse malhureûs hayeteû qui vint d'piède li bataye !!!
-- <I><FONT color='green'> Notre malheureux ardoisier qui vient de perdre la bataille</FONT></I></P>
</BODY></HTML>
